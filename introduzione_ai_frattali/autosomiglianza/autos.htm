<title>Autosomiglianza</title>



<p>
  Consideriamo una curva non frattale, ad esempio una parabola ed
  ingrandiamo una porzione di tale curva; successivamente ingrandiamo una porzione
  del precedente ingrandimento e così via. Si nota chiaramente come la parabola
  perda forma all'aumentare dell'ingrandimento, tendendo ad una linea retta.
  Tale comportamento è proprio di tutte le curve classiche come cerchi, ellissi,
  iperboli, ma anche funzioni esponenziali, logaritmiche e goniometriche.
</p>

<p>
  In generale, quindi,
  <b><i>
    "una curva regolare che venga sufficientemente
    ingrandita somiglia sempre di più a una linea retta.
  </i></b> 
  Ad esempio, la
  superficie sferica terrestre sembra quasi piatta se considerata su piccola
  scala. [...] In altre parole, 
  <i><b>
    si può asserire che le curve regolari
    sembrano simili, se considerate da una prospettiva locale. 
    Gli aspetti che le
    rendono differenti sono evidenti solo se le si osserva su grande scala.</b></i>"
  <a href = "https://matteotommasini.com/introduzione_ai_frattali/autosomiglianza/#ref_1">[1]</a>
</p>

<p>
  Come abbiamo già visto, esistono figure che, sottoposte allo stesso
  procedimento un numero di volte a piacere, portano ad immagini sempre
  "frastagliate" come la figura di partenza. In alcune di queste, come
  l'insieme di Cantor, il triangolo di Sierpinski e il merletto di Van Koch,
  ogni parte contiene il tutto, cioè 
  <b><i>
    se ingrandiamo un dettaglio otteniamo
    esattamente l'immagine di partenza (autosomiglianza in senso stretto)
  </i></b>.
  In frattali come il fiocco di neve di Van Koch, invece, al primo ingrandimento
  si ottiene un'immagine diversa da quella di partenza e solo dal secondo
  ingrandimento in poi, la figura ottenuta è identica a quella di partenza.
  Vedremo poi come in frattali più complessi come l'insieme di Mandelbrot si
  ottengano 
  <i><b>
    dettagli sempre diversi, ma simili, cioè con lo stesso grado di
    complessità (auto-affinità).
  </b></i>
<p>

<p>
  In entrambi i casi, gli ingrandimenti evidenziano una 
  <b><i>
    "invarianza di forma rispetto al cambiamento di scala"</i></b>, 
  cioè successivi ingrandimenti portano a forme con lo stesso grado di complessità. 
  Ad ogni passaggio, cioè si osservano nuovi dettagli e non si giunge mai ad una linea
  retta come nel caso di oggetti non frattali.
</p>

<div class = "divisor" id = "ref_1">
  <p>
    <b>[1]</b> 
    B. Mandelbrot, <i>Nel mondo dei frattali</i>, 
    edizioni D.R. 2001, pag. 45,
  </p>
</div>